---
name: Magnus Bertilsson
avatar: /static/images/people/ptou_magnus_v1.png
occupation: Doktorand inom teoretisk partikelfysik
company: Jyväskylä universitet
email: hej@ptou.se
linkedin: https://www.linkedin.com/in/magnus-bertilsson-a7a6a21a6/
github: https://github.com/Magsnush
---

Magnus Bertilsson har alltid funderat över de djupa sakerna i livet. Vad är vi gjorda av? Varför existerar vi? Och när ska hans mamma inse att han inte behöver en extra tröja med sig ut? Han kommer inte frysa. Som doktorand inom partikelfysik forskar han på hur materia (det vill säga vi människor, djur, och allt annat) är uppbyggt från dess minsta beståndsdelar: partiklarna i standardmodellen. Framförallt är det protonen som är av intresse, som är uppbyggd av partiklar som kallas för kvarkar och gluoner, och han älskar att dela med sig av vad han lärt sig till alla som vill lyssna och läsa. 

Utöver att nörda ner sig fysik sysslar Magnus mycket med träning. Som ung kille i Varberg var fotbollen hans största intresse och han beskriver sig själv som en virtuos på fotbollsplanen som dikterar tempot från mittfältet. Hade det inte varit för de där retliga höftskadorna hade han idag varit fotbollsproffs (detta är absolut inte något som han och många andra som skadar sig använder som ursäkt till varför han inte blev proffs). 
